+++
date = 2020-11-12T23:00:00Z
description = "Ne každý má ale takové štěstí, aby měl dokonale upravené a zdravé nehty. Častým problémem jsou lámavé nehty. Víte, co na ně zabírá?"
draft = true
featured = false
image = "/uploads/lamave-nehty.jpg"
title = "Lámavé nehty: Víte, co na ně zabírá?"

+++
**V televizních, ale i v tištěných reklamách na nás pomrkávají ženy a muži s dokonale upravenými a zdravými nehty. Ne každý má ale takové štěstí, aby mu byly takové dány do vínku. Místo toho, abyste zelenali závistí, podíváme se společně na to, jak můžete zatočit se svými lámavými nehty.**

Příroda neměří každému z nás stejně. Zatímco někdo dostane do výbavy krásné dlouhé vlasy a hezké štíhlé nohy, někdo jiný se potýká s akné a s l**ámavými nehty**. Samozřejmě, mohli byste začít žehrat, jaká je na tomto světě nespravedlnost. Nebo můžete místo toho **přijmout i svůj díl zodpovědnosti** a něco s tím udělat.

Pravda je totiž velice prostá. I když jsme nevyhráli genetickou loterii a máme na startu jiné podmínky, **s trochou snahy můžeme docílit toho, že se naše situace o poznání zlepší**. Mnohdy si totiž škodíme tím, že nevíme, co si naše tělo žádá a tím pádem se jeho stav nekontrolovatelně zhoršuje. Což platí i v oblasti **péče o nehty**.

> **_Kdo chce dát věčné sbohem lámavým nehtům, ten by měl pokračovat ve čtení._**

![třepivé nehty](/uploads/trepive-nehty.jpg)

## Lámavé a třepivé nehty

Spousta lidí trpí lámavými a třepivými nehty. Zatímco mužům je to často jedno, ženy hledají cesty, jak tento stav napravit. Ovšem, ne vždy úspěšně. Může to být dáno nejen **kvůli špatné genetické výbavě**, ale také **kvůli nemoci**, nebo různým vnějším faktorům, mezi něž rozhodně patří i **vyvážená strava**.

## Proč se nehty lámou?

Nehty se lámou z mnoha důvodů. Některé z nich lze ovlivnit, s jinými se musíme leda smířit. (Případně je vhodným způsobem kompenzovat.)

**Za nejčastější příčiny lámání nehtů považujeme:**

* Stárnutí
* Nedostatek železa
* Sníženou funkci štítné žlázy
* Raynaudův syndrom
* Nedostatek hydratace
* Přebytek hydratace

Hodně toho svedeme i tím, že si dopřejeme kompletní spektrum vitamínů, minerálů a stopových prvků a budeme se zajímat o správnou péči o nehty. (Velkým zlem jsou například ty **umělé**.)

![lámavé nehty](/uploads/proc-se-nehty-lamou.jpg)

## Jak tomu předejít

Pokud to s odstraněním tohoto problému myslíte opravdu vážně, je nutné věnovat se cílené prevenci, která zajistí, že se vám nehty budou lámat o poznání méně.

**Pomáhá:**

* Olejíček na nehty a na nehtová lůžka
* Nošení rukavic v zimě
* Nošení rukavic během úklidu (na nehty mají negativní vliv chemické úklidové prostředky)
* Pravidelné zastřihování
* Přestat si kousat nehty
* Přestat používat odlakovače, které obsahují aceton (který je vysušuje)

Jak tedy vidíte, je velmi důležité, **aby vaše nehty netrpěly působením chemie**, která nemusí být šetrná ani pro naše ruce. Dále si dávejte dobrý pozor na to, **aby nehty netrpěly průběžnými změnami počasí**. (V létě používejte zvlhčovače rukou a nehtů, v zimě zase ochranné krémy a kvalitní rukavice.) Nehty budou mít větší sklony k třepení i v případě, že je nebudete pravidelně zastřihovat.

## Co pomáhá na lámavé nehty

V tomto modulu se seznámíme s tím, jak je to s nehty a jejich výživou. Zaměříme se jak na vitamíny, tak na konkrétní potraviny, které byste si měli začít při nejbližší příležitosti dopřávat.

![vitamíny na nehty](/uploads/co-pomaha-na-lamave-nehty.jpg)

### Vyvážená strava

Jak všichni víme, ke kráse a zdraví se dá jednoduše projíst. Je ale velmi důležité zvolit správnou strategii, jinak vaše úsilí nebude mít úspěch. Jak na to?

**Jakmile to půjde, pochutnejte si na:**

* Syrovátkovém proteinu
* Červeném mase
* Borůvkách
* Mandlích
* Pivu (je bohaté na vitamíny skupiny B)
* Mléku
* Vejcích
* Brazilských ořechách
* Mase z lososa
* Vlašských ořechách

Pozitivním vedlejším účinkem tohoto počínání nebudou jen **zdravější a silnější nehty**, ale také **krásné vlasy**. Všechny potraviny a nápoje z tohoto jídelníčku obsahují široké spektrum vitamínů, minerálů a stopových prvků, které **mají pozitivní vliv na stimulaci nového buněčného růstu**. Hned v závěsu je i **výživa těchto nově vzniklých buněk**. (Bez vitamínu B by tělo nemělo dostatek energie. Železo je zase důležité pro normální stav krve, která okysličuje a odvádí živiny do celého těla. Proteiny jsou pak hlavním stavebním kamenem nehtů.)

![výživa na nehty](/uploads/vyziva-na-nehty-1.jpg)

### Vitamíny a minerály

Pokud se vám výše uvedený seznam zrovna dvakrát nezamlouvá (třeba kvůli tomu, že jste vegetariáni, nebo vegani), můžete si pořídit **volně prodejné doplňky stravy na podporu růstu nehtů**, které v sobě kombinují vitamíny, stopové prvky a minerály, jejichž přítomnost se příznivě odrazí na vaší kráse a celkové kondici.

**Pomoci vám může:**

* Biotin (vitamín B7)
* Vitamín B12
* Vitamín B9
* Železo
* Hořčík
* Omega 3
* Vitamín C
* Zinek

## Závěr

Když se začnete o problematiku nehtů a jejich výživu trochu zajímat, zjistíte, že **spoustu věcí máte ve svých rukách**. Z toho důvodu věříme, že se vám podaří proběhnout cílovou rovinkou v co nejkratším čase. Opravdu ale nezapomínejte na to, že **strava a doplňování vitamínů a dalších látek má na zdraví a lámavost nehtů neskutečně velký vliv**.