+++
date = 2020-11-12T23:00:00Z
description = "Abyste měli krásné nehty, kterým nic zásadního nechybí, je potřeba, abyste jim věnovali péči. Správná péče o nehty není snadná. Dnes se podíváme jak na to."
featured = false
image = "/uploads/pece-o-nehty-1.jpg"
title = "Správná péče o nehty, aby byly zdravé a krásné"
[menu.main]
name = "Správná péče o nehty"
weight = 2

+++
**Abyste měli krásné nehty, kterým nic zásadního nechybí, je potřeba, abyste jim věnovali náležitou péči. Kromě toho, že budou stále upravené předejdete jejich vážným chorobám a dalším stavům, které se podepíšou na jejich normálním vzhledu. Dnes si ukážeme, jak na to.**

Řekněme si to zcela otevřeně. Málokdo dbá na to, aby byly jeho nehty zdravé a pěstěné. Je to trochu paradox, protože nehty (a zvlášť ty dámské) jsou nyní pod větším drobnohledem než tomu bývalo kdy dříve.

Pravda je ale taková, že **laky**, **nalepovací nehty** a **UV tvrzení** jim nemusí dělat ani trochu dobře. Na fotkách se tedy můžeme pyšnit dokonalými uměleckými díly, ale jakmile je sundáme, zapláčeme nad tím, co se stalo s jejich základem.

> **_Pokud nestojíte o lámavé a zažloutlé nehty, ba ani o nehty, o které se začala pokoušet plíseň, nahlédněte do našeho průvodce, který vás seznámí se správnou péčí o nehty, kterou zvládnete i v domácím prostředí._**

![péče o nehty](/uploads/domaci-pece-o-nehty.jpg)

## Nejčastější chyby

Abychom dlouze nekroužili okolo horké kaše, podíváme se na to, jaké jsou nejčastější hříchy v péči o nehty, kterých se mnoho z nás (často nevědomě) dopouští.

**Na černou listinu patří:**

* Kousání nehtů
* Nošení nevětrajících bot
* Nedostatečná hygiena nohou a rukou
* Špatná výživa
* Používání agresivních odlakovačů s acetonem
* Nošení příliš dlouhých nehtů, které se mohou snadno zalomit
* Nesprávně provedená manikúra a pedikúra

Vaše nehty vám rozhodně nepoděkují ani za **pravidelné návštěvy nehtových studií**, která se specializují na lepení a výrobu umělých nehtů.

## Jak zlepšit péči o nehty

Když už víme, jaké praktiky patří do nehtového pekla, podíváme se na to, co naopak můžete udělat pro své nehty navíc. A kdo ví? Třeba už tyto malé změny pomohou zlepšit jejich vitalitu, sílu a vzhled.

**Zkuste:**

* Držet své nehty v co největší čistotě a suchu, a to jak na rukou, tak na nohách (zabráníte tím množení cizorodých látek, které by jim mohly ublížit)
* Si před dalším stříháním nehtů pořádně naostřit nůžky, nebo kleštičky
* Začít používat kvalitní krémy na ruce a na nohy
* Si začít kupovat odlakovače bez acetonu
* Si pořídit posilovač nehtů
* Používat rukavice při manipulaci s chemickými prostředky
* Se víc starat o zdraví nehtů, než o jejich vyumělkovaný vzhled
* Pravidelné zastřihování
* Před nanášením barevného laku aplikovat podkladový (ochranný) lak
* Dát svým nehtům občas pauzu od všech nadměrných úprav
* Zapracovat na stravě

![](/uploads/pece-o-nehty-muz-zena.jpg)

Jak je z výše uvedeného seznamu tipů patrné, nehtům vůbec nesvědčí **nedostatečná hygiena a přebytek chemie**. (Umývání nádobí, praní v ruce, saponát na úklid koupelny…) Hodně nebezpečné je i **nošení nevhodných bot**, které nevětrají. Tím, jak se nohy potí, může se začít projevovat **plíseň nehtů**.

Také je důležité to nepřehánět s nejrůznějšími **úpravami nehtů**. Dlouhé a hodně zdobené nehty mohou vypadat na první pohled zajímavě a hezky, ale jejich nošení přináší ženám více mínusů než výhod. (Horší manipulace s předměty, slabší přírodní nehet, riziko odlomení…) Je to ale samozřejmě na každém.

## 5 nejlepších způsobů, jak o sebe začít pečovat

### Tip 1: Nenoste boty, které tlačí

Už naše babičky říkávaly, že pro krásu se musí trpět. Což by asi ani tak nevadilo, kdyby to mnohdy nemělo negativní dopady na naše zdraví.

  
Dobrým příkladem jsou boty. Koupíme si nějaký super drahý model, po kterém jsme dlouho toužili, ale je nám jen tak, tak. Jsme ale ochotní to vydržet. Při každém nošení se nám ale na nohou udělají **otlaky a puchýře**. (Často i na bříškách prstů.) Což není ani trochu dobře. Kromě toho, že nutíme prsty k tomu, aby se neustále krčily tímto způsobem **zvyšujeme riziko vzniku vážné infekce**.

![boty a nehty](/uploads/boty-nehty.jpg)

### Tip 2: Správně stříhejte

Při stříhání nehtů je nejlepší držet se **rovných linií**. A to i na chodidlech. Nikde se nic nezatrhává a zároveň tím zabraňujeme tomu, aby se pod přečnívajícím nehtem usadily bakterie. Při stříhání nehtů u nohou nezapomeňte **zastřihovat rožky**, jinak vám začne nehet při nejbližší příležitosti zarůstat.

### Tip 3: Nevšímejte si kutikul

Kutikula je místo, ze kterého nám vyrůstá nehet. Z nějakého důvodu je neustálým středem pozornosti a někdo se ji snaží nějak upravit, či zatlačit. Což je obrovská chyba. Pokud nechcete kutikuly poškodit, **nechte je být**.

![](/uploads/kutikula-nehtu.jpg)

### Tip 4: Dávejte pozor na veřejná místa

Chodíte-li na bazén, do sprch ve fitku, nebo kamkoliv jinam, kde jste v kontaktu s vlhkou podlahou, noste boty a **dodržujte důkladnou hygienu nohou**. Vzhledem k tomu, že se v takovém prostředí snadno šíří bradavice a jiné cizorodé látky, udělejte maximum, aby se vám nedostaly pod kůži.

### Tip 5: V případě výskytu abnormalit vyhledejte lékaře

S některými věcmi si dovede poradit jen odborník. Ať už jde o plíseň na nehtech, nebo jiné stavy, které se výrazně odlišují od normálu, **zamiřte k doktorovi**, který vám poví, jak se dají léčit.

![léčba nehtů](/uploads/lecba-nehtu.jpg)

## Závěr

Ač je pro nehty důležitá strava bohatá na vitamíny a minerální látky, neměla by se podcenit ani správná péče. Jedno bez druhého totiž nedokáže být.