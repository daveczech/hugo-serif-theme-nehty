+++
date = 2020-11-12T23:00:00Z
description = "Pokud vaše přírodní nehty nedosahují potřebné kvality, nejspíš si pořídíte gelové nehty. Víte, jak sundat gelové nehty? Více se dozvíte v našem článku."
featured = false
image = "/uploads/jak-sundat-gelove-nehty.jpg"
title = "Víte, jak správně sundat gelové nehty?"

+++
**Pokud vaše přírodní nehty nedosahují potřebné kvality, nebo se vám je nechce upravovat každý třetí den, nejspíš si pořídíte gelové nehty. Jejich dlouhodobé nošení ale může poškozovat přírodní nehet, který je pod nimi. Také ale můžete změnit názor a už si je nebudete chtít nechat doplnit. Víte, jak je sundat?**

Gelové nehty se v současnosti těší velké oblibě. Gel **dlouho vydrží**, **neloupe se** a **dá se upravovat na tisíc různých způsobů**. Jejich nošení ale nemusí být vždycky velká výhra. Dobré nehtařky mohou mít dlouhé čekací lhůty, během kterých vám nehty [nevzhledně odrostou](https://www.upravenenehty.cz/blog/jak-lecit-zarostly-nehet-a-jak-mu-predejit/).

Také to hodně leze do peněz a po sundání se můžete potýkat s **oslabenými**, **třepivými** a [**lámavými nehty**](https://www.upravenenehty.cz/lamave-nehty-vite-co-na-ne-zabira/), které budou náchylnější k různým anomáliím. Dají se ale nějak sundat? Případně, jde to udělat alespoň trochu bezpečně?

> **_Na to se podíváme záhy._**

![jak sundat gelové nehty](/uploads/gelove-nehty.jpg)

## Gelové nehty

Gelové nehty dělá manikérka. S dobrou výbavou je ale zvládnete udělat i doma. Jejich základ tvoří tvrzený gel. Aby byl nehet trochu delší, nehtařka může nehet ještě prodloužit tenkým plastovým nástavcem.

Jelikož je gel za normálních okolností tekutý a vazký a na nehtech by nevydržel jen tak ležet, manikérka ho zpevňuje pod speciální **UV lampou**. Díky tomu jsou gelové nehty pevné a odolné. I vůči některým aktivitám, které způsobují poškozování normálního laku. (Jako je například ruční umývání nádobí.)

Výhodou gelových nehtů je **upravenost a výdrž**. Na druhou stranu, aby zůstaly za každých okolností hezké, je potřeba je pravidelně doplňovat tak, [jak roste přírodní nehet](https://www.upravenenehty.cz/jak-zrychlit-rust-nehtu-vime-jak-na-to/). Což z nich obvykle nedělá záležitost na jednorázové nošení.

## Jak je správně sundat

Správně sundat gelové nehty je záhada hodná detektiva. Když to uděláte špatně, nic s nimi nehne, nebo si **poškodíte nehet**. (Případně vám kus gelu na nehtech i tak zůstane.) Pokud vám smíme radit, nehty nechejte sundat toho, kdo vám je vyrobil.

Pokud to z nějakého důvodu nejde, počínejte si s nejvyšší možnou opatrností a mějte u toho někoho, kdo vám s tím pomůže. (Někdy je potřeba něco držet, nebo nedokážeme precizně manipulovat s méně dominantní rukou.)

![jak sundat gelové nehty doma](/uploads/jak-sundat-gelove-nehty-doma.jpg)

### Pilování

Tato metoda je sice pracnější, ale účinná. Budete k ní potřebovat **odolné kleštičky na zkracování nehtů** a **dobrý pilník**.

Zkraťte si přečnívající nehet kleštičkami na nehty. Tím zmenšíte plochu, kterou bude nutné [ošetřit pilníkem](https://www.upravenenehty.cz/blog/elektricky-pilnik-na-nehty-jak-ho-vybrat-spravne-a-kdy-ho-pouzivat/). (Ten by měl být kovový.) Přejíždějte po gelovém povrchu a začněte s broušením. Nepohybujte jen jedním směrem, potřebujete se dostat všude. Průběžně kontrolujte, zda už jste se nepřiblížili k přírodnímu nehtu. Pokud ano, začněte odstraňovat gel na jiném místě. Na tuto práci si vezměte jemnější pilník a opatrně odstraňte gel z okrajů každého nehtu.

Nevýhodou tohoto způsobu je to, že **zabere obrovské množství času a je při něm důležitá preciznost a přesnost**. Na druhou stranu **je to osvědčená metoda**, která při správném provedení nepoškodí váš přírodní nehet.

### Namáčení

Když vsadíte na namáčení gelových nehtů, budete potřebovat **alobal**, **teplou vodu** a **čistý aceton**. Dále si připravte **bavlněné tampony na odličování**, nebo vatu. Na ochranu před acetonem využijte **vazelínu**.

![](/uploads/namaceni-gelovych-nehtu.jpg)  
Misku s acetonem zakryjte alobalem a dobře ho utěsněte. Dejte misku s acetonem nad misku s vodou a nechejte ho tam po dobu 3-5 minut. Mezi tím naneste vazelínu okolo nehtových lůžek. Namočte vatu do acetonu, přiložte ji na každý nehet, zabalte ho do alobalu a nechte vše působit po dobu 30 minut. Poté tyto čepičky postupně sundejte.

Výhodou této metody je, že **je opravdu účinná**. Nevýhodou je ale naopak to, že **aceton je hořlavý**. Z toho důvodu je nutné s ním zacházet s maximální opatrností. Aceton nemusí někomu vyhovovat i kvůli tomu, že **vysušuje a poškozuje nehty**.

## Závěr

Pokud vám smíme radit, při sundávání gelových nehtů **preferujte práci s pilníkem**. U něj lze poměrně snadno ohlídat poškození nehtů. Sice to s ním trvá déle, ale nebudete muset řešit, proč se vám nehty nadměrně šupinatí a lámou.