+++
date = 2020-11-12T23:00:00Z
description = "Zdravé nehty jsou celistvé, bez šupinek a světle růžové barvy. Co když se nám objeví bílé skvrny na nehtech? Dnes si ukážeme jak se jich zbavit."
draft = true
featured = false
image = "/uploads/bile-skvrny-na-nehtech.jpg"
title = "Co prozradí bílé skvrny na nehtech a dá se jich zbavit?"

+++
**Zdravé nehty jsou celistvé, bez šupinek a světle růžové barvy. Co když se na nich ale začnou dělat podivné bílé skvrny? Je potřeba se tohoto jevu bát, nebo je to normální? Na tyto a další otázky najdete odpověď v následujících několika odstavcích.**

O zdraví našich nehtů se většinou moc nezajímáme. Když ale přijde nějaký zdravotní problém, který se jich týká, tak to pak stojí za to. Kvůli **lámavým nehtům** je nemůžeme nosit tak dlouhé, jak bychom si přáli. **Plíseň na nehtech u nohou** v nás zase vyvolává rozpaky ve chvílích, kdy si máme sundat ponožky.

Co když nás ale začnou trápit **bílé skvrny na nehtech**? Jde o projev nějaké nemoci, nebo je to něco, čím se není nutné nějak znepokojovat?

**Abyste v tom měli jasno, pokračujte ve čtení.**

![](/uploads/co-prozradi-bile-skvrny-na-nehtech.jpg)

## Bílé skvrny na nehtech

Bílým skvrnám na nehtech se říká **leukonychie**. Jde o stav, kdy se vám začnou dělat **bílé tečky a rýhy**. I když to může pro nepoučeného člověka vypadat docela děsivě, ve skutečnosti nejde o projev závažné choroby. Ve skutečnosti je to dokonce jev, který **postihuje velké množství lidí**. Co se týče projevů, ty se případ od případu různí. Zatímco někdo má na nehtech jeden velký flek, jiného trápí malé tečky, nebo několik výraznějších rýh.

### Jak vznikají

Příčinou bílých skvrn na nehtech je (nejčastěji) **poranění nehtového lůžka**. K tomu může dojít mnoha různými způsoby.

**Mezi obvyklé důvody patří:**

* Pád těžkého předmětu na nohu, nebo na ruku
* Častá úprava nehtů manikérem, nebo pedikérem
* Nošení umělých nehtů
* Alergická reakce
* Nedostatek minerálních látek
* Plíseň nehtů

Pokud vyloučíte, že vám spadlo něco na nehet, co by na něj mohlo vyvinout nadměrný tlak, příčina se může schovávat i v **návštěvách špatného nehtového salonu**. (Případně i ve vaší závislosti na něm.)

  
Také ale může jít o následek špatné, nebo **nedostatečné výživy**, nebo **alergické reakce** na gel, lak nebo jiný přípravek na úpravu nehtů.

![výživa na nehty](/uploads/vyziva-na-nehty.jpg)

## Dají se odstranit?

Vše záleží na tom, kvůli čemu se vám tento defekt udělal. V případě, že šlo o nedostatečnou výživu, pomůžete si tím, že ji **zlepšíte**. (A je jedno, zda sáhnete po čerstvých potravinách, nebo po doplňcích stravy na podporu růstu nehtů.)

V případě, že šlo o alergickou reakci, **přestaňte používat přípravky, které ji mohly vyvolat**. Léčit se dá i plíseň nehtů. Ač je to většinou běh na trochu delší trať.

**Dále můžete zkusit:**

* Pravidelné zastřihování
* Přestat používat tolik přípravků na nehty
* Nechat nehty občas vydechnout
* Používat zvlhčovače nehtů a vyživující oleje

![zastřihování nehtů](/uploads/zastrihovani-nehtu.jpg)

### Co o nás prozradí?

Technicky vzato, bílé skvrny na nehtech o vás druhým neprozradí vůbec nic. Především kvůli tomu, že se nijak nepojí s nedostatečnou hygienou.

Pokud je ale protistrana znalá problému, přisoudí to následkům **úrazu nehtů**, nebo **nadměrným návštěvám nehtových salonů**, jejichž postupy vám zatížily nehty natolik, že už to nemohly jednoduše snést.

## Závěr

Nejlepší věc, kterou můžete pro sebe a své nehty v tomto ohledu udělat je ta, že se začnete lépe stravovat a budete na ně dávat mnohem větší pozor. Zvlášť ženy by si měly uvědomit, že závislost na umělých nehtech může vést k jejich trvalému, nebo dlouhodobému poškození. Je tedy dobré se zamyslet, zda vám toto riziko opravdu stojí za to.