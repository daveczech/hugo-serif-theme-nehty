+++
date = 2020-11-12T23:00:00Z
description = "Moderní technika se pomalu dostává i do péče o nehty. Zatímco dříve šlo o výsadu specializovaných salonů, dnes ji máme doma. Znáte elektrický pilník na nehty."
featured = false
image = "/uploads/elektricky-pilnik-na-nehty.jpg"
title = "Elektrický pilník na nehty: Jak ho vybrat správně a kdy ho používat"

+++
**Moderní technika se pomalu dostává i do** [**péče o nehty**](https://www.upravenenehty.cz/spravna-pece-o-nehty-aby-byly-zdrave-a-krasne/)**. Zatímco dříve šlo o výsadu specializovaných salonů, dnes ji můžeme mít doma. Nemluvíme jen o nejrůznějších UV lampách na tvrzení nehtů, ale i o elektrických pilnících na nehty. Pokud uvažujete o tom, že si jeden koupíte, budeme rádi, když se začtete do našeho článku.**

Dříve se nehty brousily ručně. Sice to vyžadovalo **správnou techniku** a **větší množství času**, ale když se to udělalo dobře, tak to stálo za to. Dnes se to ale postupně mění. V krátkém časovém úseku potřebujeme odbavit velké množství lidí, kteří vyhledali naše služby.

Možná ale jen sedíme doma a chceme dosáhnout stejně dobrých výsledků, jako manikérky v nehtovém studiu. Jen s tím rozdílem, že nemáme chuť učit se všelijaké vychytávky, které vedou ke kýženému výsledku.

> **_V případě, že se v těchto řádcích poznáváte, není vyloučeno, že jste začali koukat po elektrickém pilníku. Víte o něm ale všechno podstatné?_**

![](/uploads/pilnik-a-nehty.jpg)

## Elektrický pilník na nehty

Elektrický pilník je zařízení, které se běžně používá **v nehtových salonech**. Dnes si ho ale můžete pořídit i domů. Když si ho vyberete správně a naučíte se s ním manipulovat, zakrátko si **zvládnete udělat profesionální úpravu nehtů i v provizorních podmínkách**. Na druhou stranu, pokud dojde k chybě, můžete skončit **s poškozenými nehty**.

### Kdy přemýšlet o jeho používání

Faktem je, že na tuto otázku neexistuje žádná konkrétní odpověď. Každý od něj totiž očekává něco trochu jiného.

**Abychom vám ale dokázali poradit, investujte do něj, pokud:**

* Už máte s jeho používáním nějakou zkušenost
* Hodláte poskytovat profesionální manikúru
* Chcete dosáhnout stejných výsledků i doma

## Výhody a nevýhody elektrického pilníku

Než se pustíme do popisu toho, jak si vybrat elektrický pilník, podíváme se na to, jaké má jeho používání výhody a nevýhody. Tento souhrn vám pak pomůže udělat si trochu jasnější obrázek o tom, zda má pro vás smysl si ho kupovat. Popřípadě, na co si dát během používání pozor a v čem se odlišuje od normálního pilníku.

![](/uploads/vyhody-elektrickeho-pilniku.jpg)

**Výhodou je:**

* Pokročilá technologie
* Rychlost práce
* Profesionální výsledek
* Snadná dostupnost
* Počet nástavců

**Mezi nevýhody naopak řadíme:**

* Cenu
* Nutnost zvládnout jeho obsluhu
* Potenciální nebezpečnost
* Riziko poškození přírodního nehtu

Pokud vám smíme radit, elektrický pilník používejte primárně **kvůli úpravě umělých nehtů**. Nikoliv na vaše přírodní. Zvlášť, pokud ho držíte v ruce zcela poprvé. (Pokud nám nevěříte, najděte si na internetu možné následky.) Také vždy **preferujte nižší rychlost** a manipulujte s ním jen s největší opatrností.

## Jak ho vybrat správně?

Pokud jsme vás od tohoto kroku neodradili, vydáváme se na nákup. V první řadě si vybírejte **elektrické pilníky od renomovaných značek**. Jsou sice dražší, ale mají mnohem lepší kvalitu. Velmi důležitá je taktéž **sada správných nástavců**. (Pokud jsou dostupné ve stejném balení, tím lépe.)

![jak používat pilník na nehty](/uploads/jak-pouzivat-pilnik-na-nehty.jpg)

Dalším klíčovým parametrem je to, že by pilník neměl **příliš vibrovat**. Kromě toho, že se s ním bude hůř manipulovat s ním odvedete méně precizní práci. (Nehledě na to, že se vám kvůli tomu brzy unaví ruka.)

Aby se vám zařízení dobře používalo, mělo by mít i **dostatečnou výdrž**. Snad nikdo nechce během práce stokrát nabíjet.

## Závěr

Elektrický pilník není nástroj pro každého. Pokud si na něj netroufáte, nebo máte nějaké pochybnosti, raději ho přenechejte profesionálům. Nezapomínejte, že i jediná malá nepozornost nebo chyba může znamenat totální zkázu vašich přírodních nehtů.