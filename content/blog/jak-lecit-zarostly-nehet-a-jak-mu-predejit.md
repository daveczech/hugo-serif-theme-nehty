+++
date = 2020-11-12T23:00:00Z
description = "Stříhání nehtů na rukou i na nohou je důležité nejen pro jejich krásu a normální růst, ale také kvůli tomu, aby nezačaly zarůstat. Víte, jak na zarostlé nehty?"
draft = true
featured = false
image = "/uploads/zarostly-nehet.jpg"
title = "Jak léčit zarostlý nehet a jak mu předejít"

+++
**Stříhání nehtů na rukou i na nohou je důležité nejen pro jejich krásu a normální růst, ale také kvůli tomu, aby nezačaly zarůstat. Speciální problém představuje zarostlý nehet u palce. Kromě toho, že může začít bolet se může neustále vracet. Dá se s tím něco udělat?**

Správná péče o nehty u nohou by měla zahrnovat **zkrácení jeho okrajových částí**, které zarůstají do kůže. Když se tak nestane, okolo nehtu se začne šířit **bolest**, která má negativní vliv na chůzi i na kvalitu našeho života.

Zatímco někomu nehty zarůstají jen občasně a ne příliš do hloubky, u některých jiných jde o chronický problém, se kterým se potýkají **několikrát do roka**. Vzhledem k tomu, že tento jev může způsobit vážný zánět, je důležité vědět, co se s ním dá dělat.

**Což vám povíme právě v tomto článku.**

![jak vzniká zarostlý nehet](/uploads/jak-znika-zarostly-nehet.jpg)

# **Jak vzniká zarostlý nehet**

Zarostlý nehet vzniká tak, že okrajová část nehtu (a především palce) **vroste do kůže**, která je okolo něj. To může vyvolat **bolest při chůzi**, **tlak** a **řezání**. V pokročilejší fázi také nebezpečný **zánět**, který je nutné léčit speciálními prostředky, které si postižený člověk koupí v lékárně.

V případě, že na zarostlé nehty trpíte, je určitě dobré se zaměřit na jejich správnou prevenci. (V překladu to znamená, že se budete více věnovat správně provedené péči.) V kritických případech se neobejdete bez pomoci lékaře.

**Mezi rizikové faktory, které mohou tento problém způsobit patří:**

* Nevhodný tvar zastřižení nehtu
* Nepravidelný tvar nehtů
* Špatná obuv, která utlačuje palec
* Úraz nehtu
* Špatné postavení nohou
* Špatná hygiena

Rizikem mohou být i některé druhy sportů. Zmínit bychom mohli **fotbal**, **tanec** nebo **kickbox**.

# **Léčba**

Když přijdete k lékaři, většinou mu stačí pohled na váš palec a jeho okolí. Ve vážnějších případech, kdy je v palci přítomen zánět, může provést i **rentgen**, nebo **jiné zobrazovací vyšetření**, které odhalí šíři problému.

Co se týče léčby, žádný cílený způsob, jak postupovat, neexistuje. Odborník vám dá maximálně několik tipů, jak se zbavit bolesti a jak tomuto problému v budoucnu předejít.

**Obecně se doporučuje:**

* Teplá lázeň nohou po dobu 15-20 minut
* Správné stříhání
* Aplikace protizánětlivých mastiček

![léčba zarostlého nehtu](/uploads/lecba-zarosleho-nehtu.jpg)

## **Mast na zarostlý nehet**

Jak už bylo řečeno, zánět okolo nehtů může být bolestivý a také velmi nebezpečný. Proto mějte po ruce antibiotickou, nebo jinou **dezinfekční mast**, která zamezí množení cizorodých látek.

To, jak často a jak dlouho by se měla aplikovat vám poví lékař, nebo informovaný lékárník. Vše záleží na účinných látkách a také na tom, jaký má váš zánět rozsah.

## **Nůžky na zarostlé nehty**

Někteří lidé mají od přírody silnější nehty, na které nestačí kleštičky, nebo běžné manikúrní nůžky. Aby byla možná jejich úprava, investujte do **speciálních nůžek**, které se trochu podobají malým kleštím.

Oproti těm klasickým umožňují pohodlný úchop, precizní práci a prostor pro vyvinutí větší síly. (Kvůli které by se mohly ty klasické zlomit.) Lékařské kleštičky na zarostlé nehty **jsou sice dražší a dají se sehnat jen ve specializovaných obchodech**, na druhou stranu, investice do nich se vám zaručeně vyplatí.

![nůžky na zarostlé nehty](/uploads/nuzky-na-zarostle-nehty.jpg)

## **Plastika zarostlého nehtu**

  
Když nic jiného nepomáhá, můžete se objednat na chirurgický zákrok. Během něj dojde ke **zúžení nehtů o několik milimetrů**. (Zpravidla na nejvíce postižené straně.) Její efekt ale nemusí být trvalý. Jelikož se tělo (v mnoha případech) vrací ke svému původnímu chování, výsledek může u některých lidí vydržet jen po dobu několika měsíců. Je tedy otázka, zda není lepší naučit se o své nohy trochu lépe pečovat.

# **Dá se předejít jeho vzniku?**

Jen částečně, ale ano, dá. Vše (opět) začíná a končí tím, jak se o své nehty staráte.

**Důležité je:**

* Nosit boty, které vás netlačí a nezpůsobují tlak na palec (typicky jde o boty se špičatou špičkou)
* Stříhat si správně nehty
* Chodit alespoň občas na pedikúru
* Nosit v potenciálně nebezpečném pracovním prostředí boty s okovanou špičkou (eliminují riziko deformací kvůli nárazům)
* Stříhat nehty do optimální délky (příliš krátké nehty rostou rychleji)

V případě prvních obtíží kontaktujte lékaře a **mějte po ruce mastičku proti zánětům**, s jejíž pomocí je dovedete léčit.