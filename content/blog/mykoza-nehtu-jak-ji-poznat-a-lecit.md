+++
date = 2020-11-12T23:00:00Z
description = "Mykóza nehtů rozhodně není něčím, čím by se chtěl kdokoliv z nás pyšnit. Kromě toho, že vypadá děsivě nám může pohled na ni dost snižovat sebevědomí."
draft = true
featured = false
image = "/uploads/mykoza-nehtu.jpg"
title = "Mykóza nehtů: Jak ji poznat a léčit"

+++
**Nehtová mykóza rozhodně není něčím, čím by se chtěl kdokoliv z nás pyšnit. Kromě toho, že vypadá děsivě nám může pohled na ni dost snižovat sebevědomí. V neposlední řadě kvůli ní dochází i k odsudkům okolí. Jak ji poznáte už na samém začátku a jak se léčí se dozvíte v následujících několika odstavcích.**

Mykóza, nebo také **plíseň nehtů**, je něco, co nám zabraňuje **nosit hezké boty**, nebo **odhalené nohy**. Prostě a jednoduše proto, že máme pocit, že se to nehodí. Přitom, když víme, jak ji chytit za pačesy, můžeme se jí při troše píle a cílené snahy v dohledné době zbavit.

Chce to jen neklesat na mysli a zvolit postup, který opravdu funguje. Jakmile uvidíte první výsledky, bude to pro vás mnohem snazší.

**Pokud jste připraveni, tak můžeme začít.**

![co je to mykóza](/uploads/co-je-to-mykoza.jpg)

## Co je to mykóza

Mykóza nehtů je **onemocnění způsobené plísní**. Ta se může zachytit na všech částech těla, včetně oblasti mezi jednotlivými prsty. Odtud je to pak, co by kamenem dohodil, až na nehet. Mykóze velmi svědčí **nevětrané a vlhké prostředí**. Z toho důvodu se nejčastěji zabydluje **na nohách**. Není ale výjimkou, že postihne i nehty na rukách. (Třeba, pokud nosíte celý den gumové rukavice kvůli bezpečnosti práce.)

Vzhledem k tomu, že **k mykóze na nehtech dochází postupně**, je vhodné ji začít řešit už při zpozorování prvních příznaků. (Mezi rizikové skupinu patří lidé s cukrovkou, lidé, kteří jsou starší 65 let, plavci v bazénech, lidé se slabým imunitním systémem nebo sportovci.)

### Jak ji poznat

**Mykóza nehtů se většinou projevuje:**

* Deformovanými nehty
* Drolením
* Zápachem
* Zvednutím nehtu z nehtového lůžka
* Zkřehlostí

### Mykóza nehtů na nohou

  
Mykóza nehtů na nohou je mnohem častější než ta na rukou. Jak už bylo řečeno, je to dáno hlavně tím, že se nám pot**í nohy v neprodyšných ponožkách a botách**. Z toho důvodu bychom měli preferovat **boty a ponožky z přírodních materiálů**. Popřípadě takové, které **dobře odvětrávají pot**.

![mykóza a pocení](/uploads/mykoza-a-poceni.jpg)

Velmi důležitá je i **dostatečná hygiena nohou**. Když si umyjete nohy, **pořádně si je osušte ručníkem**. I prostor mezi prsty, kde se plíseň nejčastěji schovává. Teprve pak začněte přemýšlet o tom, že si nasadíte ponožky, nebo obujete boty.

### Mykóza nehtů na rukou

K mykóze na nehtech na rukou se můžete dopracovat **celodenním nošením gumových rukavic**, pod kterými se vám potí ruce. Z toho důvodu je potřeba zajistit jejich dostatečně větrání. (Alespoň občas nechte ruce volně dýchat.) Také je potřeba si je kvůli tomu mnohem **častěji umývat**.

  
Velkým rizikem je i **časté střídání nehtových salonů**. Zvlášť, pokud nemáte ověřené jejich reference. Pokud manikérka pracuje se špinavým nástrojem, může vám způsobit infekci během pouhého mrknutí oka.

![plíseň nehtů](/uploads/mykoza-manikura.jpg)

## Léčba mykózy

Jakmile na sobě začnete pozorovat první příznaky potíží, běžte se o nich poradit se svým ošetřujícím lékařem. Ten vám předepíše **antimykotika**, která budete aplikovat podle návodu a která mají schopnost zvrátit progres plísně.

**Dále pomáhá:**

* Změna jídelníčku (potřebujete vitamín D, železo a probiotika)
* Nakrájet na nehty plátky čerstvého česneku (ty pak nechte 30 minut působit)
* Důkladná hygiena a sušení
* Umývání rukou (po každém doteku infikovaného nehtu)
* Omezit chození naboso u bazénů a na dalších vlhkých místech s větší koncentrací neznámých lidí

## Závěr

  
Mykóze uděláte čáru přes rozpočet, když jí dopřejete **ztrátu vlhkosti a vzduch**. Proto, je-li to alespoň trochu možné, **choďte bosí**. Také si obstarejte **kvalitní potravinové doplňky pro podporu růstu zdravých nehtů** a řiďte se radami, které vám dá odborník. Uvidíte, že vaše nehty budou brzy jako dřív.