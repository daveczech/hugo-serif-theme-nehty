+++
date = 2020-11-12T23:00:00Z
description = "Někdy, když si prohlížíte složení volně prodejných doplňků stravy pro podporu růstu nehtů narazíte na názvy, kterým zrovna nerozumíte. Mezi ně patří třeba MSM."
featured = false
image = "/uploads/msm.jpg"
title = "MSM pro krásné vlasy a nehty"

+++
**Někdy, když si prohlížíte složení volně prodejných doplňků stravy pro podporu růstu nehtů narazíte na názvy, kterým zrovna dvakrát nerozumíte. Mezi ně patří třeba MSM. V případě, že byste o něm chtěli vědět víc, budeme rádi, když budete pokračovat ve čtení.**

Svět je plný nejrůznějších látek a sloučenin. Zatímco s některými se setkáváme skoro denně a myslíme si, že nás už nedovedou vůbec ničím překvapit (třeba **vitamín C**, nebo **vitamín E**), pak jsou tu takové, jejichž existenci registrujeme, ale vůbec netušíme, kde je najdeme, nebo proč jsou pro nás dobré.

To je ale obrovská škoda, protože opravdový zájem o tyto látky může vést k tomu, že je začnete častěji používat. A tím pádem z nich budete i těžit.

> **_Abychom vám trochu rozšířili obzory, v tomto článku vám představíme látku zvanou MSM._**

![msm na nehty](/uploads/msm-na-nehty.jpg)

## Methylsulfonylmethan

Na první pohled to vypadá trochu divně a možná až děsivě, než jako něco, co nám může pomoci dosáhnout vitality a krásy. Ale není třeba se čehokoliv bát. Methylsulfonylmethan (zkráceně MSM) je **organická sloučenina síry**.

Kromě toho, že je přítomná v okolní přírodě se často přidává do **volně prodejných doplňků stravy**. Odborná veřejnost považuje její užívání za naprosto bezpečné.

## Účinky MSM

Účinky MSM na lidské zdraví vás nejspíš pozitivně překvapí tím, že jsou nebývale pestré.

**MSM se používá při/na:**

* Bolesti kloubů a pohybového aparátu
* Regeneraci po fyzické zátěži
* Léčbě alergií
* Zánětlivých stavech na kůži
* Prevenci/léčbě žaludečních vředů

![msm na klouby](/uploads/msm-na-klouby.jpg)

Ne všechny z výše uvedených účinků se povedlo dostatečně objasnit, takže je důležité k nim přistupovat s jistou rezervou.

### Jaké má účinky na nehty?

Pokud máte pocit, že žádná z výše uvedených výhod nijak nesouvisí se zdravím a růstem našich nehtů, nenechte se zmást. Ve skutečnosti je spojitost více než zjevná.

Nehty potřebují (stejně, jako vlasy) ke svému růstu **keratin**, další **proteiny** a spoustu dalších vyživujících a ochranných látek, které jim dodají sílu a pružnost. Co se týče MSM to dodá našim tělům **síru**, se kterou souvisí **esenciální aminokyselina methionin**. O kterém víme, že **má pozitivní vliv na sílu a růst vlasů a nehtů**. Kromě toho je **chrání před předčasným poškozením**. (Aminokyseliny s obsahem síry mají schopnost detoxikovat volné radikály a jiné toxické látky.)

Z toho plyne, že MSM chrání nehty, podporuje jejich pružnost a růst a v neposlední řadě také celistvost.

### Nedostatek MSM

Nedostatek MSM se projevuje mnoha způsoby. Mohou vás **bolet klouby**, nebo **můžete častěji podléhat nejrůznějším zánětům**. Setkat se lze i s **třepením a lámáním nehtů** a **pomalejší regeneraci po stresovém období**, či **po sportu**. V neposlední řadě se jeho nedostatek projeví na síle **alergických reakcí**..

![msm při sportu](/uploads/msm-pri-sportu.jpg)

## Zdroje MSM

MSM doplňujeme a často o tom ani nevíme. Je ale potřeba dodat, že ne každý s těmito potravinami a nápoji přijde každodenně (z jakéhokoliv důvodu) do styku. A když ano, zase nemusí jít o množství, které by mělo vliv na kvalitu nehtů. Z toho důvodu je určitě dobré pořídit si **kvalitní potravinový doplněk stravy**, který ho obsahuje. Pokud jsou v něm i **vitamíny skupiny B**, nebo **vitamín E**, tím lépe.

Když se ale vrátíme k přirozeným zdrojům MSM, najdeme ho v **kávě**, **čaji**, **pivu**, **nezpracovaném mléku**, **rajčatech**, **jablkách**, v **zelených listových salátech** nebo v **celozrnných výrobcích**.