+++
date = 2020-11-12T23:00:00Z
description = "Zlobí vás lámavé a třepivé nehty? V tom případě se zamyslete nad tím, zda máte dostatečný přísun všech důležitých vitamínů. Jedním z nich je Vitamín E."
featured = false
image = "/uploads/vitamin-e.jpg"
title = "Silné a dlouhé nehty? Vyzkoušejte vitamín E"

+++
**Zlobí vás lámavé a třepivé nehty? V tom případě se zamyslete nad tím, zda máte dostatečný přísun všech důležitých vitamínů. Nejde jen o notoricky známé vitamíny skupiny B, ale také o vitamín E, který má na jejich růstu a zdraví lví podíl. Proto se na něj podíváme v našem dnešním článku.**

Když někdo řekne, že ke kráse a zdraví se dá projíst, naráží tím na příznivé účinky **vitamínů**, **minerálů** a **stopových prvků**. Některé z nich se starají o normální stav zubů, chrupavek a kostí. Další jsou důležité pro správné fungování srdce, mozku a zraku.

A pak jsou tu takové, které mají vliv na obnovu a ochranu všech tělesných buněk a na zdraví vlasů, nehtů a kůže. V této souvislosti často mluvíme o **vitamínu C**, který má dobrý vliv na kolagen a na redukci vrásek. Naší kráse ale prospívá i **vitamín E**.

> **_Chcete vědět, co umí a jak je prospěšný zdraví našich nehtů? V tom případě pokračujte ve čtení._**

![](/uploads/vitamin-e-na-nehty.jpg)

## Účinky vitamínu E

Vitamín E je v první řadě **antioxidant**. To znamená, že **chrání naše buňky před působením oxidačního stresu** **a před poškozením**. (Třeba vlivem smogu.) Z toho důvodu by si ho měli dopřávat především **kuřáci** a lidé, kteří tráví hodně času na slunci, které na ně působí svým nebezpečným **UV zářením**.

**Dále ho spojujeme s:**

* Prevencí civilizačních chorob
* Hojením ran
* Normálním stavem kůže

Jak tedy vidíte, z účinků vitamínu E zvládne těžit poměrně široká skupina lidí.

## Jaké má účinky na nehty?

Z názvu článku je patrné, že vitamín E působí i na nehty. Ale jak?

![](/uploads/zloutnuti-nehtu.jpg)

Třeba tak, že **bojuje proti žloutnutí nehtů**, které je doprovázené jejich **praskáním** a **šupinatěním**. Také **vyživuje okolí nehtového lůžka**, takže se vám budou méně dělat záděry. Dopřát si ho tedy můžete jak externě (ve formě olejíčků na nehty), tak vnitřně. Tím se maximalizuje jeho pozitivní účinek.

### Nedostatek vitamínu E

Pokud vitamín E dlouhodobě ignorujeme, můžeme se dopracovat až k **avitaminóze**, která má spoustu nežádoucích účinků.

**Projevy nedostatku vitamínu E jsou:**

* Problémy s koordinací pohybu
* Problémy s kůží
* Slabost svalů
* Bolest svalů
* Poruchy zraku
* Celkový pocit slabosti

Na druhou stranu, dobrý není ani **přebytek vitamínu E**. Pokud ho budete přijímat nadbytečné množství, můžete se jím předávkovat. Je totiž **rozpustný v tucích**. To znamená, že jeho nadměrný přísun tělo nevyloučí močí, tak, jako se to děje u vitamínů, které jsou rozpustné ve vodě. Takže, všeho s mírou.

## Zdroje vitamínu E

Vitamín E můžeme tělu dopřát z mnoha různých zdrojů. Primárně stačí dostatečně vyvážený jídelníček. Když ale vznikne jeho zvýšená potřeba, vůbec se nebojte zahájit **užívání potravinových doplňků na kůži, nehty a vlasy**, ve kterých je hojnou měrou zastoupen. (Navíc, v kombinaci s dalšími prospěšnými látkami.)

![vitamín e slunečnicová semínka](/uploads/vitamin-e-slunecnicova-seminka.jpg)

**Co se týče potravin, najdeme ho v/ve:**

* Slunečnicových semínkách
* Mandlích
* Slunečnicovém oleji
* Mandlovém oleji
* Piniových ořechách
* Lískových ořechách
* Arašídech
* Avokádu
* Mangu
* Kiwi

Důležité je, aby se přijímal s alespoň malým množstvím oleje, ve kterém se rozpouští.