+++
date = 2020-11-12T23:00:00Z
description = "Aby byly nehty zdravé a krásné, potřebují dostatečnou výživu. Vyzkoušejte vitamín B7 (biotin). Víte, jaké jsou jeho účinky na nehty?"
featured = false
image = "/uploads/vitamin-b7.jpg"
title = "Vitamín B7 pro správný růst nehtů"

+++
**Aby byly nehty zdravé a krásné, potřebují dostatečnou výživu. Položte tedy všechny nezdravé potraviny zpátky tam, odkud jste je vzali a dopřejte si něco bohaté na vitamín B7. Chcete o něm vědět víc? Pokud ano, vše potřebné zjistíte v našem dnešním článku.**

Módní trendy hovoří jasně. Nehty by měly být za každých okolností **pěstěné a hezky upravené**. Jenže, vlivem **vysokého pracovního nasazení**, **genetiky** nebo **špatné výživy** se mohou začít lámat.

Varianty existují dvě. Buď na jejich vzhled rezignujete a necháte si nasadit **umělé nehty**, které budou na první pohled vypadat naprosto perfektně, ale přírodní nehet se pod nimi ještě více poškodí. Nebo se pustíte do boje a [zachráníte je správnou péčí](https://www.upravenenehty.cz/spravna-pece-o-nehty-aby-byly-zdrave-a-krasne/) a výživou. Aby to klaplo, mějte stále po ruce **vitamín B7**.

![](/uploads/ucinky-vitaminu-b7.jpg)

## Vitamín B7 (biotin)

Ve vodě rozpustný **vitamín B7** má mnoho jmen. Někdo ho nazývá jen písmenem a číslem. Jiný mu říká **vitamín H**. A poslední k jeho označení používá slovo **biotin**. (Tak je nám znám asi nejlépe.) Většinou ho máme spojený se **zdravím pokožky** a s **rychlejším růstem vlasů**. Faktem ale je, že prospívá i širokému spektru dalších procesů.

Zajímavostí je, že i když sníme potravinu, která ho obsahuje, **naše tělo ho neumí zpracovat**. O to se starají **přátelské bakterie**, které jsou přítomny v našem vnitřním prostředí.

## Účinky vitamínu B7

Nyní se podíváme na účinky vitamínu B7/biotinu v praxi.

**Vitamín B7 je důležitý pro:**

* Normální fungování enzymů
* Udržení zdravého těhotenství
* Snížení krevního cukru
* Lepší zvládání neuropatie (neurologické onemocnění)
* Lepší zvládání roztroušené sklerózy

### Jaké má účinky na nehty?

Vitamínu B7 se říká vitamín H proto, že jde o odvozeninu z německého slova **Haut**. Což v překladu znamená kůže. Z toho plyne, že jde o vitamín, který má velký podíl na tom, jak vypadáme.

![](/uploads/vitamin-b7-na-nehty.jpg)

Vitamín B7 se často spojuje i s **rychlejším růstem vlasů**. Málokdo však ví něco o tom, že **má pozitivní vliv i na** [**růst a sílu lidských nehtů**](https://www.upravenenehty.cz/jak-zrychlit-rust-nehtu-vime-jak-na-to/). To znamená, že jsou po něm mnohem **méně třepivé a lámavé**.

Je ale potřeba dodat, že i přes proběhlé studie o něm v tomto ohledu víme jen velmi málo. Aby se všechny tyto účinky podařilo neprůstřelně potvrdit, je potřeba provést další hloubkové bádání.

### Nedostatek vitamínu B7

Vitamín B7 přijímá většina lidí ze své denní potravy. Existují ale mezi námi jedinci, kteří mají s jeho zpracováním problémy. Jeho nedostatkem mohou v nějaké formě trpět i lidé, kteří ignorují zdravý životní styl.

Jeho absence v těle se projeví [**zvýšenou lámavostí nehtů**](https://www.upravenenehty.cz/lamave-nehty-vite-co-na-ne-zabira/), **kožními problémy** a **poruchami neurologického rázu**. Výjimečné nejsou ani **depresivní stavy**.

![biotin na nehty](/uploads/zdroje-vitaminu-b7.jpg)

## Zdroje biotinu

Abyste měli jistotu, že máte biotinu dost, udělejte spolu s námi menší revizi vašeho jídelníčku.

**Biotin se v přirozené formě nachází v/ve:**

* Mase z orgánů
* Vaječném žloutku
* Kvasnicích
* Mase z lososa
* Ořechách a semenech
* Avokádu
* Mléčných výrobcích
* Brokolici

Pokud těmto potravinám z nějakého důvodu neholdujete, nebo vás limituje alergie (či intolerance), příjem optimální dávky vitamínu B7 si zajistíte tím, že si pořídíte **kvalitní doplněk stravy s jeho obsahem**.